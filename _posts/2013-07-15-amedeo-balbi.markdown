---
layout: intervista
date: 2013-07-15 01:00:00 Europe/Rome
categories: intervista
nome: "Amedeo Balbi"
short_description: "Astrofisico"
tags:
- astrofisico
- scrittore
ritratto: Amedeo-Balbi-332x360.jpg
ritratto_width: 332
ritratto_height: 360
sitemap.lastmod: 2014-03-27
---
### Chi sei e di che cosa ti occupi?
Sono un astrofisico. Insegno e faccio ricerca all'università di Roma Tor Vergata, e scrivo cose di scienza [in rete][1] e [su carta][2].

### Quali strumenti usi per il tuo lavoro?
Il mio strumento di lavoro principale è un MacBook Pro da 15". Uso molto anche un iPad 2, e ovviamente il mio iPhone, quando sono in giro. In ufficio all'università ho un vecchio iMac. I calcoli più pesanti vengono fatti su macchine condivise, dedicate allo scopo.

### Quale software?
In generale sono un patito del minimalismo, quindi cerco di limitarmi a pochi strumenti che facciano poche cose ma molto bene.

Per le cose di ricerca, uso soprattutto un ambiente di lavoro molto potente che si chiama [IDL][idl] e che permette di elaborare immagini e fare un po' di calcolo numerico. Se c'è da fare calcolo più avanzato scrivo programmi [FORTRAN][3] o uso pacchetti appositi.

Per scrivere articoli tecnici, lo standard accademico è [LaTeX][LaTeX], che uso sul Mac con un pacchetto che si chiama [TexShop][TeXShop]. LaTeX è talmente potente e versatile che ci si può fare di tutto, quindi oltre che per i testi mi capita di usarlo anche nelle presentazioni che contengono molte formule. In genere però per lezioni e conferenze uso [Keynote][Keynote].

Passando alla scrittura non tecnica: gli ultimi due libri li ho scritti con [Scrivener][scrivener]. È molto utile per gestire progetti complessi. Per i pezzi più brevi in genere scrivo semplici file di testo, usando programmi che eliminino le distrazioni: su Mac uso [Writeroom][Writeroom], su iPad [iA Writer][iAWriter]. Sono perfetti per quello che mi serve. Cerco di limitare al minimo l'uso di [Word][MsWord], ma a volte è necessario per ragioni di compatibilità. Per sincronizzare file su cui sto lavorando su più dispositivi uso esclusivamente [Dropbox][Dropbox]. Per note, appunti veloci, liste, ecc, uso [Simplenote][Simplenote] e [Notational Velocity][NotationalVelocity]: funzionano molto bene è ho sempre tutto a portata di mano su qualunque dispositivo.

### Come miglioreresti quello che usi per lavorare?
Sono piuttosto soddisfatto con quello che ho. Come dicevo, non mi interessano i gadget ultra-dotati, e ho trovato negli anni un sistema che funziona bene per le mie esigenze. La cosa che mi servirebbe davvero sarebbe uno strumento che dilati il tempo, che è sempre troppo poco per le cose da fare.


[1]: http://www.keplero.org/ "Keplero: il blog di Amedeo Balbi"
[2]: http://www.amedeobalbi.it/libri.html "I libri di Amedeo Balbi"
[3]: https://it.wikipedia.org/wiki/Fortran "Wikipedia: Fortran"
[LaTeX]: http://www.latex-project.org/ "LaTeX: A document preparation system"
[TeXShop]: http://pages.uoregon.edu/koch/texshop/ "TeXShop is a TeX previewer for Mac OS X"
[Keynote]: https://www.apple.com/it/mac/keynote/‎ "Apple Keynote"
[scrivener]: http://literatureandlatte.com/scrivener.php "Scrivener: The biggest software advance for writers since the word processor"
[Writeroom]: http://www.hogbaysoftware.com/products/writeroom "Writeroom: distraction free writing"
[iAWriter]: http://www.iawriter.com "iA Writer: Keep your hands on the keyboard and your mind in the text."
[MsWord]: http://office.microsoft.com/it-it/word/ "Microsoft Word"
[Dropbox]: http://dropbox.com/ "Dropbox: I tuoi file sempre con te"
[Simplenote]: http://simplenote.com/ "Simplenote: The simplest way to keep notes."
[NotationalVelocity]: http://notational.net/ "Notational Velocity is an application that stores and retrieves notes."
[idl]: http://www.exelisvis.com/ProductsServices/IDL.aspx "IDL: Data Visualization Software, Exelis VIS"
