---
layout: intervista
date: 2013-07-18 01:00:00 Europe/Rome
categories: intervista
nome: "Simone Rebaudengo"
short_description: "Interaction designer"
tags: designer
ritratto: Simone-Rebaudengo-332x221.jpg
ritratto_width: 332
ritratto_height: 221
postazione: Simone-Rebaudengo2-332x249.jpg
postazione_width: 332
postazione_height: 249
postazione_alt: "La scrivania di Simone Rebaudengo"
sitemap.lastmod: 2014-02-13
---


###Chi sei e di che cosa ti occupi?
Mi chiamo Simone Rebaudengo, ho 26 anni e sono Interaction designer presso [frog][1] nello studio di Monaco di Baviera, sviluppo storie che poi diventano servizi e interfacce digitali e non.

Sono un emigrante per piacere, passione e lavoro. Ho studiato e lavorato in Svezia, Olanda e Inghilterra e ora in Germania esplorarando diversi lati dell'interattività, dall'architettura generativa alle interfacce tangibili.

Mi interessano le relazioni che instauriamo con i prodotti e gli spazi che ci circondano e come influenzare questi rapporti progettando prodotti che mutano, crescono, invecchiano,ed esprimono in qualche modo il loro punto di vista.

Nel 2011 ho collaborato con Usman Haque e Cosm, la prima piattaforma per l'[Internet of Things][3], con il progetto [Addicted Products][4], provando anche a installare un "tostapane con una dipendenza" nell'ufficio del primo ministro inglese e da allora vado in giro a parlarne in posti come TEDx e UX London.

###Quali strumenti usi per il tuo lavoro?
Non avendo dimora fissa negli ultimi 5 anni, tendo a possedere poco o oggetti che siano trasportabili.
Gli unici oggetti che sono con me da sempre sono una MayDay lamp di Gricic e la Dumbo mug di Hutten, ma non so per quale motivo particolare.
Ho un Macbook Air per scrivere con un caffé di fianco e Un Macbook pro per le cose serie e a lavoro.
Nello zaino ho sempre un [Arduino ethernet][5], cavi vari, una manciata di sensori, motori e svariati componenti elettronici per l'evenienza.

Come da stereoptipo ho un collezione di moleskine e uno sharpie sempre in tasca, ma sfortunatamente gran parte delle idee sono in una pila di fogli in giro per casa che attendono di essere trascritti o buttati. A lavoro, come in ogni design consultancy, divoro pile e pile di post-it.
Spotify, RadioLab e le mie cuffie Koss portaPro aiutano ad avere la giusta dose di rumore, ispirazione e distrazione attorno.

A seconda del progetto uso diversi strumenti, ma il focus primario è definire l'esperienza attraverso storie o modelli logici e poi esplorarla attraverso prototipi veloci, più o meno grezzi per evolvere l'idea anche grazie agli errori e alle limitazioni degli strumenti stessi. Piattaforme come [Processing][Processing] e Arduino hanno cambiato il mio processo decisamente, dandomi la possibilità di pensare e mettere in pratica le idee in contemporanea. Ho una serie di oggetti che girano per casa, da tostapani a sedie per massaggi, che torturo testando nuove idee e possibilità. Altrimenti, quando necessario, mi diletto con un po' di laser cutter e 3d milling per crearne di nuovi in qualche FabLab.

###Quale software?
Scrivo molto e uso [iA Writer][iAWriter], perché mi permette di avere uno spazio bianco e pulito da dove iniziare e in qualche modo mi ricorda una vecchia macchina da scrivere. Altrimenti uso spesso [MindNode][MindNode] per creare mappe mentali in situazioni molto confuse. Quando ho idee più chiare, ho una fissazione per creare modelli e infographics in [Illustrator][Illustrator] per spiegare processi e servizi.

[Keynote][Keynote] e [After effects][AfterEffects] sono sempre utili per testare transizioni, ma da un paio di anni preferisco programmare direttamente. Processing è stato un enorme passo avanti per poter mettere in pratica molte delle idee ed esplorazioni che faccio, ma mi piace anche lavorare con [MaxMsp][MaxMsp]. Ultimamente mi sono inoltrato in [Javascript][6] e [PaperJS][paperJS] per lavorare direttamente nei browser e avendo scoperto [Sublime Text][st], da allora non ne posso fare a meno.

###Come miglioreresti quello che usi per lavorare?
Il mio sogno è un enorme tavolo di legno grezzo nel mezzo di laboratorio pieno di strumenti e materiali e dove carta, martelli, chiodi, sensori, una laser cutter, un impianto [bose][7] con [AirPlay][AirPlay] e una macchina del caffé con una leva enorme convivono per poter fare e pensare allo stesso tempo.


[1]: http://www.simonerebaudengo.com "Sito web di Simone Rebaudengo"
[2]: http://www.frogdesign.com "frog design"
[3]: http://it.wikipedia.org/wiki/Internet_delle_cose "Wikipedia: Internet delle cose"
[4]: http://www.addictedproducts.com "Addicted Toasters: a network of self sharing products"
[5]: http://arduino.cc/en/Main/ArduinoBoardEthernet "Arduino Ethernet"
[6]: http://it.wikipedia.org/wiki/JavaScript "Wikipedia: JavaScript"
[7]: http://www.bose.it "Bose: Better Sound Through Research"
[Processing]: http://www.processing.org "Processing: the programming language, development environment, and online community."
[iAWriter]: http://www.iawriter.com "iA Writer: Keep your hands on the keyboard and your mind in the text."
[MindNode]: https://mindnode.com/ "MindNode makes mind mapping easy."
[Illustrator]: http://www.adobe.com/Illustrator‎ "Adobe Illustrator"
[Keynote]: https://www.apple.com/it/mac/keynote/‎ "Apple Keynote"
[AfterEffects]: www.adobe.com/it/products/aftereffects.html "Adobe After Effects"
[MaxMsp]: http://cycling74.com/products/max/ "Max gives you all the tools to create your own music, sound, video, and interactive media applications."
[st]: http://www.sublimetext.com/ "Sublime Text is a sophisticated text editor for code, markup and prose."
[paperJS]: http://paperjs.org/ "Paper.js: The Swiss Army Knife of Vector Graphics Scripting."
[AirPlay]: https://www.apple.com/it/airplay/ "AirPlay. Guarda sulla tua TV HD quel che hai sull’iPhone, iPad o iPod touch"
