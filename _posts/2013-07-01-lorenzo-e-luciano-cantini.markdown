---
layout: intervista
date: 2013-07-01 01:00:00 Europe/Rome
categories: intervista
nome: "Lorenzo e Luciano Cantini"
short_description: "Startupper e maker fiorentini"
tags:
- imprenditore
- maker
ritratto: Kentstrapper-332x172.jpg
ritratto_width: 332
ritratto_height: 172
postazione: Kentstrapper2-332x221.jpg
postazione_width: 332
postazione_height: 221
postazione_alt: "La stampante 3D di Kentstrapper"
sitemap.lastmod: 2014-03-27
---
### Chi siete e di che cosa vi occupate?
Noi siamo una startup fiorentina a carattere familiare: abbiamo coinvolto babbo, zio, cugini e perfino nostro nonno, più qualche collaboratore esterno. [Kentstrapper][1] è nata da pochi anni e si occupa di progettazione, sviluppo e vendita di stampanti 3D [opensource][2] a basso costo.

### Quali strumenti usate per il vostro lavoro?
Nel nostro laboratorio abbiamo il necessario per la produzione: dal set di cacciaviti e chiavi inglesi alla stazione saldante, dal trapano a colonna alla sega circolare per il taglio delle barre... ovviamente non possono mancare le nostre stampanti che realizzano i pezzi delle loro "sorelle".

Ma soprattutto abbiamo la voglia e la passione.

### Quale software?
Per quanto riguarda i software utilizzati per la modellazione non ce n'è uno particolare perché vanno bene tutti, basta esportare il modello nei formati Stl o Obj. Invece per gestire la stampante usiamo software opensource come slic3r per lo "slicing" e l'esportazione del G-code e Repetier host o Printer interface per il controllo della stampante e l'interpretazione del G-code che contiene i movimenti da far effettuare alla macchina.

### Come migliorereste gli strumenti che usate?
Nel futuro vorremmo industrializzare il processo di realizzazione della stampante e migliorarne le caratteristiche.


[1]: http://kentstrapper.com/ "Sito web di Kentstrapper"
[2]: http://it.wikipedia.org/wiki/Hardware_libero "Wikipedia: Hardware libero"
