---
layout: intervista
date: 2013-11-26 00:00:00 Europe/Rome
categories: intervista
nome: "Valeria Gallorini"
short_description: "Food blogger zozzoveg"
tags: "food blogger"
ritratto: valeria-gallorini-332x381.jpg
ritratto_width: 332
ritratto_height: 381
postazione: valeria-gallorini2-332x166.jpg
postazione_width: 332
postazione_height: 166
postazione_alt: "Dove lavora Valeria Gallorini"
sitemap.lastmod: 2014-02-13
---


<h3>Chi sei e di che cosa ti occupi?</h3>
<p>Mi chiamo Valeria Gallorini, Angie è il nick che mi accompagna ormai da parecchi anni e lo sento un po' come il mio secondo nome.</p>
<p>Fiorentina, 32 anni, un diploma da grafica pubblicitaria. Web designer e fotografa autoditatta. Vivo a Torino da 5 anni e da un anno mi sono scoperta food blogger. Nel blog <a href="http://unagattaincucina.blogspot.it/" title="Una gatta in cucina, food blog" target="_blank">Una gatta in cucina</a> metto tutta me stessa: l'amore per il cibo, creatività, fotografia, grafica, gatti, i libri di Murakami, ed un'infinita passione per il Giappone.</p>
<p>Da pochi mesi ho aperto un secondo blog, <a href="http://vegetariansdoitdirty.blogspot.it/" title="Vegetarians do it dirty, food blog" target="_blank">Vegetarians do it dirty</a>, dove ho inventato la cucina "zozzoveg", principalmente per i non vegetariani, perché le alternative alla carne possono essere molto, molto interessanti. In questo blog mi sento più libera di sperimentare, scrivere e ogni tanto ci scappa anche qualche foto un po' ammiccante. Ma mai troppo, eh. Alla fine solo i piatti rimangono "zozzi".</p>
<h3>Quali strumenti usi per il tuo lavoro?</h3>
<p>Padelle, pentole, stampi, tagliabiscotti e la mia inseparabile cuociriso, che si chiama Kiki (sì, le ho dato un nome).</p>
<p>Indispensabili strumenti sono, poi, la mia piccola Nikon D60, praticamente il mio "terzo occhio", un portatile Asus e l'Ipod touch (con
dietro l'immagine de <a href="http://it.wikipedia.org/wiki/La_grande_onda_di_Kanagawa" title="La Grande Onda di Kanagawa su Wikipedia" target="_blank">La grande onda di Kanagawa</a> di Hokusai) per scattare e condividere su <a href="http://instagram.com/laangie" title="Angie su Instagram" target="_blank">Instagram</a> in tempo reale preparazioni o <a href="http://angiesbreakfasts.tumblr.com" title="Angie's Breakfasts su Tumblr" target="_blank">colazioni</a>. Senza dimenticare i social network, Facebook, soprattutto, oltre il già citato Instagram. Con Twitter ho un rapporto a distanza... ma per fortuna ci pensano gli aggiornamenti automatici di fb a postare per me. Anche Pinterest rientra tra i miei strumenti più usati: lo uso per raccogliere idee, cercare spunti e condividere i miei lavori.</p>
<h3>Quale software?</h3>
<p>Non potrei mai fare a meno di Photoshop, Illustrator, Dreamweaver e Lightroom.</p>
<p>Chrome per navigare, Spotify e iTunes per il background musicale (ma ammetto di aprire spesso e volentieri il caro vecchio Winamp). Poi i libri, di cucina ma anche di illustrazione, grafica e romanzi (ho già detto Murakami?). Fusillo, il mio gatto e fidato assaggiatore. Beh, più soft di lui...!</p>
<h3>Come miglioreresti gli strumenti che usi?</h3>
<p>Per quando riguarda i sofware non ci sono miglioramenti da fare, ho sempre seguito nel corso degli anni le varie versioni dei programmi Adobe e mi tengo aggiornata. Per quanto riguarda gli strumenti per adesso sono affezionata alla Nikon D60 e non me la sento ancora di cambiarla, ma sicuramente farò un piccolo investimento per due ottiche fisse che "punto" già da qualche tempo: Il 50mm e il 10mm.</p>
<p>Però ecco, c'è uno strumento che mi manca: Lo smartphone! Per rimanere in contatto con i social network fuori casa mi avvalgo dell'ipod, ovviamente solo se trovo una connessione wi-fi libera.</p>
