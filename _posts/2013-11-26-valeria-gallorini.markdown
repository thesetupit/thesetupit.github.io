---
layout: intervista
date: 2013-11-26 00:00:00 Europe/Rome
categories: intervista
nome: "Valeria Gallorini"
short_description: "Food blogger zozzoveg"
tags: "food blogger"
ritratto: valeria-gallorini-332x381.jpg
ritratto_width: 332
ritratto_height: 381
postazione: valeria-gallorini2-332x166.jpg
postazione_width: 332
postazione_height: 166
postazione_alt: "Dove lavora Valeria Gallorini"
sitemap.lastmod: 2014-02-13
---


###Chi sei e di che cosa ti occupi?
Mi chiamo Valeria Gallorini, Angie è il nick che mi accompagna ormai da parecchi anni e lo sento un po' come il mio secondo nome.

Fiorentina, 32 anni, un diploma da grafica pubblicitaria. Web designer e fotografa autoditatta. Vivo a Torino da 5 anni e da un anno mi sono scoperta food blogger. Nel blog [Una gatta in cucina][blog] metto tutta me stessa: l'amore per il cibo, creatività, fotografia, grafica, gatti, i libri di [Murakami][murakami], ed un'infinita passione per il Giappone.

Da pochi mesi ho aperto un secondo blog, [Vegetarians do it dirty][zozzoveg], dove ho inventato la cucina "zozzoveg", principalmente per i non vegetariani, perché le alternative alla carne possono essere molto, molto interessanti. In questo blog mi sento più libera di sperimentare, scrivere e ogni tanto ci scappa anche qualche foto un po' ammiccante. Ma mai troppo, eh. Alla fine solo i piatti rimangono "zozzi".

###Quali strumenti usi per il tuo lavoro?
Padelle, pentole, stampi, tagliabiscotti e la mia inseparabile cuociriso, che si chiama Kiki (sì, le ho dato un nome).

Indispensabili strumenti sono, poi, la mia piccola [Nikon D60][d60], praticamente il mio "terzo occhio", un portatile Asus e l'Ipod touch (con dietro l'immagine de [La grande onda di Kanagawa][1] di Hokusai) per scattare e condividere su [Instagram][instagram] in tempo reale preparazioni o [colazioni][tumblr]. Senza dimenticare i social network, Facebook, soprattutto, oltre il già citato Instagram. Con Twitter ho un rapporto a distanza... ma per fortuna ci pensano gli aggiornamenti automatici di fb a postare per me. Anche Pinterest rientra tra i miei strumenti più usati: lo uso per raccogliere idee, cercare spunti e condividere i miei lavori.

###Quale software?
Non potrei mai fare a meno di [Photoshop][ps], [Illustrator][il], [Dreamweaver][dw] e [Lightroom][lr].

[Chrome][chrome] per navigare, [Spotify][spotify] e [iTunes][itunes] per il background musicale (ma ammetto di aprire spesso e volentieri il caro vecchio [Winamp][winamp]). Poi i libri, di cucina ma anche di illustrazione, grafica e romanzi (ho già detto Murakami?). Fusillo, il mio gatto e fidato assaggiatore. Beh, più soft di lui...!

###Come miglioreresti gli strumenti che usi?
Per quando riguarda i sofware non ci sono miglioramenti da fare, ho sempre seguito nel corso degli anni le varie versioni dei programmi Adobe e mi tengo aggiornata. Per quanto riguarda gli strumenti per adesso sono affezionata alla Nikon D60 e non me la sento ancora di cambiarla, ma sicuramente farò un piccolo investimento per due ottiche fisse che "punto" già da qualche tempo: Il 50mm e il 10mm.

Però ecco, c'è uno strumento che mi manca: Lo smartphone! Per rimanere in contatto con i social network fuori casa mi avvalgo dell'ipod, ovviamente solo se trovo una connessione wi-fi libera.


[1]: http://it.wikipedia.org/wiki/La_grande_onda_di_Kanagawa "Wikipedia: La Grande Onda di Kanagawa"
[blog]: http://unagattaincucina.blogspot.it "Una gatta in cucina, food blog"
[instagram]: http://instagram.com/laangie "Angie su Instagram"
[tumblr]: http://angiesbreakfasts.tumblr.com "Angie's Breakfasts su Tumblr"
[murakami]: http://www.harukimurakami.it "Sito italiano dedicato a Haruki Murakami"
[zozzoveg]: http://vegetariansdoitdirty.blogspot.it "Vegetarians do it dirty, food blog"
[d60]: http://www.kenrockwell.com/nikon/d60.htm "KenRockwell.com: Nikon D60"
[ps]: http://www.adobe.com/it/products/photoshop.html‎ "Adobe Photoshop"
[il]: http://www.adobe.com/it/products/illustrator.html‎ "Adobe Illustrator"
[dw]: http://www.adobe.com/it/products/dreamweaver.html "Adobe Dreamweaver"
[lr]: http://www.adobe.com/it/products/photoshop-lightroom.html "Adobe Photoshop Lightroom"
[chrome]: http://www.google.com/chrome "Google Chrome"
[spotify]: https://www.spotify.com/it/‎ "Spotify: musica in streaming."
[itunes]: www.apple.com/it/itunes/ "iTunes: collezione multimediale da Apple."
[winamp]: http://www.winamp.com/ "it really whips the llama's ass!"
