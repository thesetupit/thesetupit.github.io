---
layout: intervista
date: 2014-01-06 00:00:00 Europe/Rome
categories: intervista
nome: "Anna Masini (Ninamasina)"
short_description: "Disegnatrice"
tags: disegnatore
ritratto: Ninamasina-332x332.jpg
ritratto_width: 332
ritratto_height: 332
postazione: Francesco-Dimitri2-332x249.jpg
postazione_width: 332
postazione_height: 249
postazione_credit: "Il ritratto è ®Andrea Fistetto"
postazione_alt: "La scrivania di Francesco Dimitri"
sitemap.lastmod: 2014-02-13
---


<h3>Chi sei e di che cosa ti occupi?</h3>
<p>Mi chiamo <a href="http://ninamasina.blogspot.it/" title="Il blog di Ninamasina" target="_blank">Anna Masini</a> e sono principalmente un'illustratrice: disegno, dipingo.<br />
Un giorno ho mescolato tutte le lettere del mio nome e ho trovato <a href="http://www.ninamasina.it/" title="Sito web di Ninamasina" target="_blank">Ninamasina</a>, lo pseudonimo che mi rappresenta in quasi tutte le cose che faccio.
Mi occupo di immagini, di colori e di figure: l'illustrazione ha un confine labile con le altre arti visive, percui è facile, e molto interessante, fare incursioni nella pittura, nella fotografia, nella grafica.</p>
<h3>Quali strumenti usi per il tuo lavoro?</h3>
<p>Le matite grasse, le matite dure, la gomma pane, il collage, l'acrilico, i pennelli, le dita. Il linoleum, il legno, le sgorbie per la stampa a mano. 
Internet e libri per fare ricerca. La tavoletta grafica e Photoshop per mettere insieme tutto. Il divano, per fissare il soffitto. 
Ho una Nikon D7000 e diverse polaroid, una vecchia Yashica 35mm che al momento non funziona più.
Questo è un set up di base, che cambia e si adatta a seconda del lavoro che sto facendo.</p>
<h3>Quale software?</h3>
<p>Non posso fare a meno di Photoshop e Indesign. Lightroom per le fotografie, ma mi ci perdo ancora.
Vorrei saperli usare meglio, sono un po' pigra con la tecnologia e alla lunga la luce del monitor mi affatica.
Scrivo molte email, uso poco il telefono.</p>
<h3>Come miglioreresti quello che usi per lavorare?</h3>
<p>Forse dovrei imparare meglio io a usare gli strumenti che ho gi&agrave;!</p>
