---
layout: intervista
date: 2014-01-06 00:00:00 Europe/Rome
categories: intervista
nome: "Anna Masini (Ninamasina)"
short_description: "Disegnatrice"
tags:
- disegnatore
ritratto: Ninamasina-332x332.jpg
ritratto_width: 332
ritratto_height: 332
postazione: ninamasina3-332x332.jpg
postazione_width: 332
postazione_height: 332
postazione_alt: "La scrivania di Ninamasina"
sitemap.lastmod: 2014-09-10
---
### Chi sei e di che cosa ti occupi?
Mi chiamo [Anna Masini][blog] e sono principalmente un'illustratrice: disegno, dipingo.

Un giorno ho mescolato tutte le lettere del mio nome e ho trovato [Ninamasina][web], lo pseudonimo che mi rappresenta in quasi tutte le cose che faccio.
Mi occupo di immagini, di colori e di figure: l'illustrazione ha un confine labile con le altre arti visive, per cui è facile, e molto interessante, fare incursioni nella pittura, nella fotografia, nella grafica.

### Quali strumenti usi per il tuo lavoro?
Le matite grasse, le matite dure, la gomma pane, il collage, l'acrilico, i pennelli, le dita. Il linoleum, il legno, le sgorbie per la stampa a mano. 
Internet e libri per fare ricerca. La tavoletta grafica e Photoshop per mettere insieme tutto. Il divano, per fissare il soffitto. 
Ho una [Nikon D7000][d7000] e diverse polaroid, una vecchia [Yashica 35mm][yashica] che al momento non funziona più.
Questo è un set up di base, che cambia e si adatta a seconda del lavoro che sto facendo.

### Quale software?
Non posso fare a meno di [Photoshop][ps] e [Indesign][in]. [Lightroom][lr] per le fotografie, ma mi ci perdo ancora.
Vorrei saperli usare meglio, sono un po' pigra con la tecnologia e alla lunga la luce del monitor mi affatica.
Scrivo molte email, uso poco il telefono.

### Come miglioreresti quello che usi per lavorare?
Forse dovrei imparare meglio io a usare gli strumenti che ho già!


[blog]: http://ninamasina.blogspot.it "Il blog di Ninamasina"
[web]: http://www.ninamasina.it "Sito web di Ninamasina"
[d7000]: http://www.kenrockwell.com/nikon/d7000.htm "KenRockwell.com: Nikon D7000"
[yashica]: http://www.kenrockwell.com/yashica/electro-35.htm "KenRockwell.com: Yashica Electro 35"
[ps]: http://www.adobe.com/it/products/photoshop "Adobe Photoshop"
[in]: http://www.adobe.com/it/products/indesign "Adobe InDesign"
[lr]: http://www.adobe.com/it/products/photoshop-lightroom.html "Adobe Photoshop Lightroom"
