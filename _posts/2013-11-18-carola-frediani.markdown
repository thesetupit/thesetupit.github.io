---
layout: intervista
date: 2013-11-18 23:00:00 Europe/Rome
categories: intervista
nome: "Carola Frediani"
short_description: "Giornalista. Cyber-security, Green Economy, Hacking."
tags: giornalista
ritratto: carola-frediani-332x442.jpg
ritratto_width: 332
ritratto_height: 442
sitemap.lastmod: 2014-02-13
---


<h3>Chi sei e di che cosa ti occupi?</h3>
<p>Sono una giornalista, mi occupo soprattutto di tecnologia, internet, social media, cultura digitale, hacking. Insieme ad altri colleghi ho cofondato <a href="http://www.effecinque.org" title="Effecinque - Refreshing journalism">Effecinque.org</a>, una agenzia giornalistica che lavora su temi, linguaggi e formati innovativi, dalle timeline interattive al data journalism, dalle inchieste ai video in motion graphic, dalle infografiche alla gestione di social media e liveblog. Di recente ho scritto <a href="http://www.amazon.it/Dentro-Anonymous-Viaggio-legioni-cyberattivisti-ebook/dp/B009H6EJWI" title="Dentro Anonymous su Amazon">un ebook</a> su Anonymous.</p>
<h3>Quali strumenti usi per il tuo lavoro?</h3>
<p>Più di un computer e di un sistema operativo, ma soprattutto la necessità di avere una connessione e una tastiera sempre con me. Il tablet per leggere i giornali, scaricare al volo libri e provare un po' di app interessanti.</p>
<h3>Quale software?</h3>
<p>Uso e provo tanti software e protocolli diversi che hanno a che fare con la comunicazione, la chat e la messaggistica. Da <a href="http://www.pidgin.im" title="Pidgin: The universal chat client">Pidgin</a> a <a href="https://it.wikipedia.org/wiki/Jabber" title="XMPP su Wikipedia">Jabber</a>, da <a href="https://crypto.cat" title="Cryptocat: Chat with privacy">Cryptocat</a> a <a href="http://www.skype.com/it" title="Microsoft Skype">Skype</a>, da <a href="http://xchat.org" title="XChat: Windows &amp; Linux Chat Program">XChat</a> ad <a href="https://adium.im" title="Adium is a free instant messaging application for Mac OS X">Adium</a>. Naturalmente non tutti sono sicuri allo stesso modo, ma questo è un altro discorso. Poi ovviamente uso <a href="https://www.torproject.org" title="The Onion Router: Anonymity Online">Tor</a>, il software per la <a href="https://it.wikipedia.org/wiki/Tor_%28software%29" title="Tot su Wikipedia">navigazione anonima</a>, necessario anche solo per raggiungere certi posti della Rete.</p>
<h3>Come miglioreresti quello che usi per lavorare?</h3>
<p>Mi piacerebbe uno strumento che rendesse facile, intuitiva ed efficace l'organizzazione del workflow quotidiano e settimanale. Specie quando alcuni lavori non hanno scadenze precise e si protraggono o rimandano facilmente; oppure sono composti da tante indicazioni diverse, modifiche, aggiustamenti: insomma qualcosa che aiuti a tenere traccia di tutto. Finora non ho trovato nulla di soddisfacente.</p>
